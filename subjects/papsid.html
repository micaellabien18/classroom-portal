<!DOCTYPE html>

<html>
	<head>
	  <link href="../media/favicon.ico" rel="icon">
	  <title>Educational Website</title>
	  <link href="../style.css" rel="stylesheet">
	</head>

<body>

  <nav class="sidebar">
    <div class="navbar-collapse" id="navbar-collapse">
      <div class="site-header hidden-xs">
          <a class="site-brand" href="../home.html" title="">
            <img class="img-responsive site-logo" alt="" src="../media/logo.png">
            Educational Website
          </a>
        <p>This website will help you to grab and explore the educational information you need.</p>
      </div>
	  
      <ul class="nav">
        <li><a href="../home.html" title="">Home</a></li>
        <li><a href="../subjects.html" title="">Subjects </a></li>
        <li><a href="../announcements.html" title="">Announcements</a></li>
        <li><a href="../gallery.html" title="">Gallery</a></li>
        <li><a href="../about.html" title="">About</a></li>
		<li><a href="../contact.html" title="">Contact</a></li>
		<li><a href="../signin.html" title="">Sign Out</a></li>
      </ul>
	  
    </div> 
  </nav>
  
	<main class="" id="main-collapse">
		<h1>Pagbasa At Pagsulat Sa Iba't-ibang Disiplina</h1>
		<h3>Kahulugan at Kalikasan ng Pagsusulat</h3>

		<p>Ayon kina Alejo et al. (2008), may iba't ibang kahulugan ang pagsulat gaya ng mga sumusunod:<br><br>
		• Angpagsulat ay gawa ng isang manunulat o anumang pagpapahayag na gamit ang mga letra ng alpabeto.<br>
		• Ang pagsulat ay may letra o mga simbolo na nakasulat o nakalimbag sa ibabaw ng papel 
		para katawanin ang mga tunog at ang mga salita ng isang wika.<br>
		• Ang pagsulat ay isang proseso ng pagtatala ng mga karakter sa isang midyum na may layuning makabuo ng mga salita.<br><br>

		Ang mga kaalaman na nabasa at narinig na naisusulat din kaya ang tahasang pagsasanay ay 
		dapat na gawin upang malinang nang husto ang kasanayan sa pagsusulat. Bago magawa ito, 
		mahalaga na magkaroon muna ng kaalaman sa iba't ibang pananaw sa proseso ng pagsusulat.</p><br>

		<h3>Sosyo- Kognitibong Pananaw sa Pagsusulat</h3><br>
		 <p>Ayon kay Kellogg (1994), ang pag-iisip ay kasama ng set ng mga kasanayang pampag-iisip na lumikha, 
		 magmanipula at makipagtalastasan sa iba ng personal na simbolo ng isip.  Ganito rin ang sinabi ni 
		 Gilhooly (1982,p.1) na ang pag-iisip bilang set ng mga proseso, ang mga tao ay bumubo, gumagamit at nagbabago ng panloob na simbolikong modelo.<br><br>
		 
		 Binanggit pa ni Kellogg na ang pag-iisip at pagsusulat ay kakambal ng utak. Ang pag-aaral ng pagsulat ay may bentahe 
		 kaysa sa pag-aaral ng paglutas ng mga problema, pagbuo ng pagpapasya at gawain sa pangangatwiran. 
		 Isang bentahe nito ay ang mayamang produkto na ginagawa ng mga manunulat.<br><br>
		 
		 May ilang argumento rin na sinabi si Kellogg sa pag-aaral ng pagsulat. Una. Ang kalidad ng pagsulat ay 
		 hindi matatamo kung walang kalidad ng pag-iisip. Ang pag-iisip na mabuti ay maaaring hindi sapat na kondisyon 
		 para makasulat nang maganda subalit tiyak na lilitaw pa rin ang kinakailangang kondisyon. Ikalawa, ang pagsulat 
		 ay isang instrumento para mag-isip ang isang tao tungkol sa kanyang paksa. Ikatlo, kasama ssa pagsulat ang apat 
		 na kognitibong operasyon na gumaganap ng tungkulin sa lahat ng gawwaing pampag-iisip. Bilang pangwakas, ang tatak 
		 ng pag-iisip ay ang pagsisikap o pagpupunyagi na mag-isip.<br><br>
		 
		 Ang modelong  kognitibo nina Bereiter at Scardamalia (1987) ay nagbigay ng dalawang panukala sa pagbuo ng pagsulat. 
		 Ang isang modelo ay nakatuon sa baguhang manunulat na isinusulat  lamang ang nalalaman gaya ng simpleng 
		 pagsasalaysay at ang ikalawang modelo ay nakatuon sa mga bihasang manunulat na ang layunin ay mailipat ang nalalaman 
		 gaya ng ekspositoring pagsulat.  Nagkaroon din ng problema rito kung paano maipakikita ang proseso ng pagsulat at 
		 kung kailan nagsisimulang magsulat ang manunulat<br><br>
		 
		 Samantala nagkaroon ng pag-aaral si Halliday noong 1980 tungkol sa sosyolinggwistika at edukasyonal na etnograpiya 
		 sa sosolingwistikaat edukasyonal na etnograpiya. Binatikos niya rito ang mga estratehiya o pamamaraan sa proseso 
		 ng pagsulat dahil nakaligtaan daw sa mga prosesong ito ang aspektong panlipunan. Binigyang-diin ng kilusang 
		 pang-edukasyon sa Amerika na ang mga manunulat ay hindi kumikilos ng isahan bilang indibidwal bagkus kasapi ng isang 
		 pangkat na pangkultural at panlipunan.<br><br>
		 
		 Ang komunidad ng diskurso ay nabuo mula sa pananaw na ang pagsulat ay isang gawaing panlipunan. 
		 Ang hinuha ng mambabasa at ang genre na pundamental dito at ang pag-unawa ay nakatuon sa pagsulat sa 
		 antas pantersyayrya na humiling na ang mga mag-aaral ay kailangang magsulat ng katanggap-tanggap sa komunidad na pang-akademiko.<br><br>
		 
		 Bumuo sina White at Arndt (1991) ng dayagram sa proseso ng pagsulat. Ipinakita sa dayagram 
		 ang balangkas ng paulit-ulit at hindi palinya o pahabang kalikasan ng pagsulat. Narito ang dayagram 
		 nina White at Arndt sa proseso ng pagsulat.<br><br>
		 
			1. Paggawa ng burador<br>
			2. Paggawa ng estruktura <br>
			3. Muling pagtingin<br>
			4. Pagpopokus<br>
			5. Paglabas ng mga ideya<br> 
			6. Pagtataya o Ebalwasyon<br><br>

		<b>1. Paglabas ng mga ideya</b><br>
		 May iba't ibang gawain para matulungan ang manunulat nalumalabas 
		 ang ideya sa paksang tatalakayin na lumabas ang ideya sa paksang tatalakayin sa pagsulat. 
		 Isa na rito ang pagsasagawa ng malayang talakayan sa paksang napili. Ang tanong na maaaring 
		 sagutin din ng manunulat ay “Ano ang masasabi ko sa paksang ito?”<br><br>
		 
		<b>2. Paggawa ng Estruktura</b><br>
		 Ipinakikita rito ang pag-oorganisa at muling pag-aayos ng teksto at sinasagot nito 
		 ang tanong na “Paano ko mailahad ang aking ideya sa paraang katanggap-tanggap sa aking mga mambabasa?”<br><br>
		 
		<b>3. Paggawa ng Burador</b><br>
		 Ang burador ay nangangahulugan ng pansamantalang pagbuo ng komposisyon o anumang isinulat na aayusin at 
		 lilinisin pa. Sabahaging ito pa lamang sisimulan ang pagbuo ng teksto.<br><br>
		 
		<b>4. Pagpopokus</b><br>
		 Tumutukoy ito sa mabilisang pagsulat na ang gabay na tanong ay “Ano ang kabuuang layunin ko sa pagsulat ng paksang ito?”<br><br>
		 
		<b>5. Pagtataya o Ebalwasyon</b><br>
		 Ang pagbubuo ng talatanungan na magagamit sa pagkuha ng reaksyon o puna ay isang paraan 
		 ng pagtataya o ebalwasyon sa isinulat na teksto.<br><br>
		 
		<b>6. Muling Pagtingin</b><br>
		 Ito ay muling pagbabasa ng teksto at pagtingin kung tama ang ginawa. Ang kabuuang layunin 
		 nito ay makalikha ng makabuluhan at mabisang teksto. Kailangan dito ang pagtutulungan ng 
		 mga mag-aaral at guro upang maging maganda ang resulta ng produkto ng pagsulat.</p>
	</main>

</body>
</html>